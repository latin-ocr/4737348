Quaestiones Tertullianeae ad librum Adversus Praxean pertinentes. 11

Etiam hoc loco Kroymannus sibi ipse difficultates parat
dicens de primordio omnium rerum agi. Sed scimus deum
esse aeternum ut sine fine ita sine initio, principium igitur
nihil est nisi mundi principium, quare equidem certe commo-
veor, ut et priore loco de mundi principio agi putem: in prin-
cipio sermo non erat apud deum, sed hoc tempore ab illo
emissus est. Quam ad significationem huius verbi velim con-
feras o. XVI (256l9—24s22): ‘pater enim, qui diligit filium
et omnia tradidit in manu eius, utique a primordio diligit
et a primordio tradidit, ex quo [a primordio] sermo erat
apud deum et deus erat sermo.. .’ Maximi momenti est
locus c. XIX (262s14—29l23): ‘primum scilicet omnium sermo:
in principio erat sermo, in quo principio prolatus a patre
est. ceterum pater non habens initium, ut a nullo prolatus⁷
ut innatus . . .' Sic verba ‘etiam ante principium’ facile expli-
cantur. Sed etiamsi aliam praeferas interpretationem, illa
verba ex loquendi usu philosophorum intellegentur, quo au-
gendi causa ἀρχῇ opponunt προαρχήν quandam aut de primo
et vetustissimo deo ita loquuntur ut personatus ille lamblichus
de Myst. VIII 2: πρὸ τῶν ὄντως ὄντων καὶ τῶν ὅλων ἀρχῶν
{tn θεὸς εἷς κτλ. Quare ‘sed' (233l17-—6s 19) dici non possit,
equidem intellegere non possum, copula ‘sit' ex sequenti con-
iunctivo ‘ostendat' facile mente potest suppleri. Egregie igitur
praebent codices: ‘quia non sermonalis a principio, sed ratio-
nalis deus etiam ante principium’. Sed inter rationem et ser-
monem non tam acriter distinguitur: ‘nam etsi deus nondum
sermonem suum <e>miserat¹)‚ proinde eum cum ipsa et in
ipsa ratione intra semetipsum habebat, tacite cogitando et
disponendo secum quae per sermonem mox erat dicturus’.
Excipit hoc sententia: ‘cum ratione enim sua cogitans atque
disponens, sermonem eam efficiebat, cum sermone tractabat'.
Verbum ‘sermone’‚ quod Kroymannus post ‘disponens' adiecit,
sensu caret3 de sermone interno loquitur auctor p. 6s31 (234l4
—6l31); ibi habes Stoicorum λόγον ἐνδιάθετον et λόγον προ-

 

¹) Sic pro ‘miserat’ fortasse scribendum est, cf. c. VII (237s15
—9125-3) ‘quanto magis quod ex ipsius substantia emissum est sine
substantia non erit ’θ’

