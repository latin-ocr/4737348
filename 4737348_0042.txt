28 Ludwig Rosenmeyer,

dixeris. Neque magis adversatur alter locus (c.11 229l11-3s2):
‘qui (filius) exinde miserit secundum promissionem suam a
patre spiritum sanctum'3 προβολή enim est filii vel emissus
a filio, qui tamen ipse emissus est a patre. Egregie igitur
fallitur vir inter theologos doctissimus Fridericus Loofs, qui
in libro praeclaro, qui inscribitur «Leitfaden zum Studium
der Dogmengeschichte», (ed. 4, pag. 160, n. 8) laudato hoc
Tertulliani loco addit: «Die processio spiritus ‘a patre filioque’
ist also im Abendlande uralt1)». Nititur ille indocti scribae
futili correctura, nisi piam fraudem dicere mavis. Tertullianus
ipse trinitatem ita explicavit, ut tres personas aliam ex alia
emanasse diceret. In confessione synodi Toletani (anni 400 aut
447 Υ) primum legimus: ‘paracletus a patre filioque procedens'3
quam lectionem scriba restituendam putavit, cum ‘tertius
enim est spiritus a deo ex filio’ iniuria mutaret in ‘tertius . . .
a deo et filio’.

Sed unicum hunc locum, ubi labor noster, qui neces-
sario plerumque minutis in rebus continetur, ad graviora
ascendit, ut iam, quomodo dogma illud ecclesiae primum
verba certaeque definitionis formulam invenerit, videre nobis
videamur, ita quasi sicco pede transire equidem nolo. Quam-
quam si ultra tendere equidem conabor, me titubantibus, for-
tasse etiam errabundis gradibus hoc facturum probe scio.
Videant igitur alii. Mihi bene intellegi videtur, cur nascenti
dogmati hanc maxime formulam elegerint, hac imagine vel
hac cogitandi ratione persuasionem suam optime intellegere
sibi visi sint. Nondum poterant aliter ratiocinando trinitatem
et unitatem coniungere nisi per emanationum (προβολῶν)
seriem. Nondum enim exoleverat mira illa vis, quam etiam
adversariorum cogitationibus intulerant Gnostici, id quod ipse
docet Tertullianus. Illi autem ex religionibus popularium su-
orum hanc quasi formulam transtulerant et a philosophis .
assumpserant, quibus argumentis multitudinem unitati non
repugnare defenderent. Cum una harum religionum, Aegyp-
tiorum dico, paulo notior sit,hanc eligo,ut exemplis quid sentiam,

¹) Agitur de ‘patre filioque’ Augustini, quod postea magni erat
momenti in certamine Christianorum orientis et occidentis.

