Vl Praefatio.

quo Gorziensis hodie deperditus descriptus est - et Paterni-
acensis (P), praeterea libri HirsaugienseS, qui, quamquam non
iam extant, tamen plane ignoti nobis non sunt, cum et Floren-
tinus codex (F) ex iis pendeat et Rhenanus iis usus sit, qui
et Gorziensis collationem in manibus habuit1). Hos igitur
libros diligentius inspiciemus.

Montepessulanus codex (54, M) formae oblongae,
membranaceus saec. XI ineunte est scriptus; librarius ipse
eum correxit (m. l), postea pauca ab aliis sunt mutata (m. 2, 3);
ortus est codex ille, quem contulit Reifferscheidius, in coenobio
Trecensi.

Gemellus eius est Paterniacensis (439, P), qui hodie
Selestadii asservatur, formae est oblongae, scriptus et ipse XI.
saeculo, quamvis exeunte, sed multo neglegentius M codice,
cum librarius saepius ipse correxerit, quod scripserat. Beatus
Rhenanus hunc codicem variis instruxit notis, quarum eas
quas ex Hirsaugiensibus repetiit libris vocula ‘aliter’ insig-
nivit3 instructum ut Kroymanni verbis utar (p. XVI) ‘Frobenio
typis describendum commodavit'. Paterniacensem contulit
Kroymannus. Ipse eundem Selestadi, ubi nunc asservatur,
denuo contuli nec non tres Rhenani editiones, in quibus ad-
notationes variaeque lectiones Rhenani propria manu scriptae
reperiuntur, quae interdum haud exigui sunt momenti. Paucis
locis alia legi atque Kroymannus.

Florentinus F (GonV. soppr. VI ιο), qui in bibliotheca
Magliabechiana asservatur, chartaceus est, anno 1426 a duobus
descriptus librariiS. Contra Kroymannum, qui utilem esse
putat codicem F, ut distinctius discernere possimus Rhenani
coniecturas ab eiS, quae debuerit codicibus, dicere velim
Rhenanum ipsum huic rei satis prospexisse, cum variis codi-
cum lectionibus verba ‘alias’ vel ‘aliter’ appingeret; tamen
hic codex alicuius momenti est, cum vera imago Hirsaugien-
sium deperditorum videatur esse (cf. Kr 24111 app. cr.).

 

ι) Florentinus N, qui ex Montepessulano ortus est, nihil facit ad
nos, quia liber Adversus Praxean in eo non extat.

